# Overzicht

TreeDex is een gebruiksvriendelijke applicatie speciaal ontwikkeld voor bosbeheerders om bossen efficiënt te inventariseren. Zowel bomen, struiken als planten kunnen worden toegevoegd op je map. Je krijgt ook te zien of het om een soort gaat die nefast is voor de biodiversiteit. 

TreeDex helpt bij duurzaam bosbeheer en het nemen van goed onderbouwde beheerbeslissingen.

## Definities

Na het toevoegen zie je meteen onderaan ook de Latijnse naam alsook of het al dan niet om een inheemse boom gaat. We hebben in de lijst al de inheemse bomen van Vlaanderen toegevoegd alsook heel wat uitheemse soorten die we frequent tegenkomen in onze bossen.
Volgende badges kan je tegenkomen in de detail van een geselecteerde boom.

| badge      | Omschrijving |
| ----------- | ----------- |
| inheems      | betekent dat deze soorten hier van nature voorkomen. Voor onze regio betreft het soorten die hier sinds de laatste ijstijd op natuurlijke wijze zijn geraakt.      |
| exoot   | of uitheems betekent dat ze hier zijn geïmporteerd door de mens omwille van houtproductie of verwilderd uit parken en tuinen. |
| invasieve exoot   | betekent dat de uitheemse soort een negatief effect heeft op onze natuur. Deze soort doet het zo goed dat het ten koste is van onze eigen biodiversiteit         |
| habitatboom   | een boom met heel grote meerwaarde qua biodiversiteit         |
| toekomstboom   | een boom met heel grote meerwaarde qua houtproductie         |
| te vellen   | een boom die je in de toekomst wil vellen         |

**PRO tip**: Tevens zie je ook meteen de verschillende tolerantie scores voor een bepaalde soort. Je kan daar gewoon op klikken om extra informatie te bekomen.

## Functionaliteiten

### Perceel toevoegen

Je kan zoveel percelen toevoegen als je wenst. Zowel `naam` als `type` zijn verplichte velden.

### Boom toevoegen

Er zijn twee manieren om een boom toe te voegen. Controleer eerst of de selectie op `Boom- en struiklaag` staat en of de juiste soort geselecteerd is.

- Een boom van die soort kan je toevoegen door ergens op de map lang te drukken.
- Of door bovenaan op de knop te drukken met de drop marker

### Activiteit uitvoeren aan boom

wanneer u een boom geselecteerd heeft kan u één van volgende acties selecteren:

| actie      | Omschrijving |
| ----------- | ----------- |
| een boom ringen      | deze zal grijs worden weergegeven op de map [1]      |
| een boom vellen      | deze zal grijs worden weergegeven op de map [1]      |    
| een boom markeren als habitatboom      | deze zal blauw worden weergeven, deze boom wens je te behouden omwille van de meerwaarde qua biodiversiteit |
| een boom markeren als toekomstboom      | deze zal blauw worden weergeven, deze boom wens je te behouden omwille van de mooie rechte stam voor houtproductie |
| een boom markeren om te vellen      | deze zal worden weergeven in het oranje, deze boom zal je in de nabije toekomst wensen te kappen |
| waterlot verwijderen [2]      | deze zal terug grijs worden weergegeven |

[1] tenzij het om een invasieve soort gaat. Dan zal nazorg nodig zijn. We verstaan hieronder het afslaan van uitlopers om de boom uit te putten. Vandaar dat de marker op de kaart geleidelijk van grijs naar rood zal evolueren. Enkel in de winter rust zal deze grijs blijven.

[2] Optionele actie enkel beschikbaar bij geringde en gevelde invasieve exoten

## Export

Je kan hier kiezen voor:

- een beknopt PDF rapport
- een GPX export

De GPX export is bedoeld indien je de data wenst te importeren in een andere tool zoals umap of QGIS.
